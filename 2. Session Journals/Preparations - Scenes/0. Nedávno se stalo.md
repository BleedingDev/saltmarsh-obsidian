> Vítejte zpět v Saltmarshi. Posledních pár dní bylo ve vzduchu cítit napětí, jako ticho před bouří. Město, obvykle hlučné jen šuměním moře a křikem racků, teď bzučí šeptanými slovy a nevraživými pohledy. Před dvěma dny to v docích vřelo. Drobná hádka mezi [[Frakce - Tradicionalisté (Saltmarsh)|starousedlíky]] a [[Frakce - Loajalisté (Saltmarsh)|nově příchozími dělníky]] z vnitrozemí přerostla v surovou rvačku. Létaly pěsti, padaly urážky a než dorazila městská stráž kapitána [[NPC - Eliander Fireborn|Fireborna]], několik lidí skončilo v krvi a prachu. Nikdo neví, kdo to začal, ale každý má svůj názor. Tradicionalisté tvrdí, že 'královští' přinášejí jen potíže. Loajalisté zase, že ve městě chybí pevná ruka a respekt k zákonu.
> 
> Tato událost, kterou místní už nazývají 'Přístavní pranice', zanechala ve městě jizvy a vytvořila atmosféru, ve které se právě teď nacházíte. A pro každého z vás to znamená něco jiného..."